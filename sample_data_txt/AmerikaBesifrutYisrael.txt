## p. (#109) ################################################

הוספות
בית ועד לחכמים להרב דובער אבראמאָוויץ נויארק
"ג 8°. בחוב' ב' נזכרה
שאלה אמעריקאנית הנמצאה בשו"ת פרי עץ חיים מישיבת
אמשטרדם חלק ה' דף מ"א. אבל קשה למצא את כל השו"ת
ההן, אשר נדפסו במשך ששים שנה כעין מכתב עתי, ויכילו
תשעה כרכים, וכל אלה אשר ראיתי לא מצאתי רשום עליהם
כל סימן איזה חלק הוא.
חמת דמשק כולל כל דברי העלילה אשר התעוללה על
אחינו יושבי דמשק, בשנת ת"ר, מאת
מרדכי אהרן גינצבורג. קאניגסבערג תר"ך. 8°.
בדף הראשון כותב המחבר: וראשי המדינה באיירופא
שמו להם חוקת משפט להגלות לארצות החדשה הגלת שלמים
כל פושע וכל חוטא אשר נבאש בעמו, ואשר לא תוכל החברה
שאתו לבער את הרע מקרב איירופא. גם בדבר הזה שתו
מוקשים לבני הארצות החדשות, כי החוטאים האלה למדו את
בני האיים להשחית דרכם ולמלא את ארצם חמס, תחת אשר
לפנים לא ידעו לעשות רע, וכל דעה נפסדה אשר נושנה באיי־
רופא, וכל דבר הבל אשר אין דעת בני איירופא נוחה ממנו
עוד, התמלט כאל עיר מקלט אל הארצות החדשות אשר המה
שליטים עליהם, כי יושביהן עם לא בינות נוטים יותר אל
הדברים אשר אין השכל מקבלם, מאל אשר יסודתן במעמקי
השכל. ובמדה ההיא אשר התקשו לקבל את הטוב מידי בני
איירופא, היו נוחים לקבל את ההבל והרע".
הנה כי כן, אף כי אמת הוא, כי פושעי איירופא השחיתו
מדות ההודים הפראים באמעריקא, אבל גם זאת היא אמת, כי
רבות ממדות ההודים נדבקו בנפש האיירופיים, ואל המדות
הטובות הנמצאות בין ההודים לא שמו לב עוד גם עתה.
ישנם עוד ספרים הידועים לי, כי נמצאות בהם זכרונות
אודות אמעריקא, אבל לא יכלתי להשיג את הספרים אף בבתי
אוצרות ספרים הגדולים בארצנו, ואולי אשיגם במשך הזמן
ואוסיף אותם בתוצאה שניה.
